লক্ষ্মীকান্ত বৰুৱা ১৩৩

পুৰুষে দেখিছে স্বপ্ন অপূৰ্ব মহান
জগতত ভাতৃত্বৰ শুভ আগমন,
মুহূৰ্তৰ পৰশতে চূৰ্ণ কৰি দিছা
পুৰুষৰ তপস্যাৰ পূৰ্ণতা মোহন।
কোনে ক’ব সঁচাকৈয়ে কোন ৰূপ সত্য
প্ৰেমিকা, কল্যাণী তুমি, সতী, সাধ্বী, মাতা,
নাইবা নিষ্ঠুৰা তুমি ইন্দ্ৰিয়ৰ দাসী
ধ্বংসৰ পূজাৰী মাত্র বিপদৰ হোতা?
অতীতৰ গৌৰৱৰ নাৰীৰ কক্পনা

সেই মাত্ৰ সত্য হোক মোৰ জীৱনত,
কামনাই কল্পনাই ঢাকি দিয়ে যেন
সীমাহীন কদৰ্য্যতা নাৰী স্বৰূপত।
